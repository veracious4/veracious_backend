Vai alla testata del sito   Vai alla navigazione del sito   Vai ai contenuti del sito   Vai al footer del sito            Ministero della Salute              Ministero della Salute           .
 Nuovo coronavirus      							Seguici su: 						  .
 .
 .
 .
 .
 .
 Form di ricerca nel sito, campo Cerca obbligatorio Cerca         .
 Form di ricerca nel sito, campo Cerca obbligatorio        .
 IT   EN     IT   EN         Menu di navigazione del sito   Home   News e Media   Notizie   Comunicati   Campagne di comunicazione   Video   Foto   Materiali social   Poster e infografiche     Argomenti   Covid- 19 - Viaggiatori   Covid-19 - Situazione nel mondo   Covid-19 - Situazione in Italia   Covid-19 - Operatori sanitari   Covid-19 - Sicurezza dei lavoratori   Covid-19 - Stili di vita corretti   Covid-19 - Donne   Covid-19 - Bambini   Covid-19 - Anziani e persone fragili   Covid-19 - Attenti alle bufale   Covid-19 - Donazioni     A chi rivolgersi    										FAQ - Covid-19, domande e risposte 									   Documentazione   Pubblicazioni   Norme, circolari e ordinanze          Home / Covid-19 - Situazione in Italia  Covid-19 - Situazione in Italia                  	Per la gestione della pandemia COVID-19 in autunno e inverno, il Ministero, l’Istituto Superiore di Sanità (Iss), il Coordinamento delle Regioni e Province Autonome ed altri hanno predisposto un documento che delinea fasi, scenari e relativi interventi di risposta alla pandemia nel nostro Paese.
 Prevenzione e risposta a COVID-19: evoluzione della strategia e pianificazione nella fase di transizione per il periodo autunno-invernale    	Sulla base degli scenari e di 21 indicatori contenuti in questo documento l'Italia dal 6 novembre è divisa in tre aree di rischio con restrizioni differenziate in base alla gravità della situazione epidemiologica:    area gialla: Abruzzo, Basilicata, Campania, Emilia Romagna, Friuli Venezia Giulia, Lazio, Liguria, Marche, Molise, Province di Trento e Bolzano, Sardegna, Toscana, Umbria, Veneto 	  area arancione: Puglia, Sicilia 	  area rossa: Calabria, Lombardia, Piemonte, Valle d'Aosta 	   Per conoscere le restrizioni    Infografica con sintesi misure di contenimento nelle aree gialla, arancione e rossa   Domande e risposte sito ministero della Salute   Domande e risposte sito Governo    Per saperne di più    Dpcm 3 novembre 2020   Ordinanza ministro della Salute 4 novembre 2020    Dati   	Fin dall'inizio della pandemia nel nostro Paese è attiva una rete di sorveglianza sul nuovo coronavirus che offre report quotidiani, report giornalieri e analisi periodiche sull'andamento dell'epidemia.
 Report giornalieri    Mappa interattiva Italia (dashboard)   Bollettino giornaliero situazione in Italia (scheda dati quotidiana con i casi aggregati di Regioni/PPAA) 	  Infografica della sorveglianza integrata Covid-19 in Italia sul sito dell'Istituto Superiore di Sanità che offre un quadro complessivo dell'epidemia e un focus sui casi segnalati negli ultimi 30 giorni 	   Report settimanale monitoraggio fase 2   	Per la gestione della Fase 2 della pandemia in Italia è stato attivato uno specifico sistema di monitoraggio, disciplinato dal decreto del ministero della Salute del 30 aprile 2020, sui dati epidemiologici e sulla capacità di risposta dei servizi sanitari regionali.
 Il monitoraggio è elaborato dalla cabina di regia costituita da ministero della Salute, Istituto superiore di sanità e Regioni.
 Punti chiave 19-25 ottobre 2020    	Si riporta un’analisi dei dati relativi al periodo 19­‐25 ottobre 2020.
 Per i tempi che intercorrono tra l’esposizione al patogeno e lo sviluppo di sintomi e tra questi e la diagnosi e successiva notifica,  verosimilmente  molti  dei  casi  notificati in questa settimana hanno contratto l’infezione all’inizio di ottobre.
 Si tratta quindi di un quadro epidemiologico precedente all’adozione delle misure restrittive introdotte dal DPCM del 24 ottobre 2020.
 Si conferma che l’epidemia in Italia è in rapido peggioramento e ancora complessivamente compatibile con uno scenario di tipo 3 ma in evoluzione verso uno scenario di tipo 4.
 Si segnala che in alcune Regioni italiane la velocità di trasmissione è già compatibile con uno scenario 4 con rischio di tenuta dei servizi sanitari nel breve periodo.
 Si conferma pertanto una situazione complessivamente critica sul territorio nazionale con impatto importante a breve termine in numerose Regioni/PA italiane.
 Nella settimana di monitoraggio 11 Regioni/PA sono classificate a rischio elevato di una trasmissione non controllata di SARS­‐CoV-­2.
 Di  queste,  5 sono considerate a  rischio alto a titolo  precauzionale  in  quanto  non valutabili in modo attendibile perché la completezza del dato di sorveglianza è insufficiente al momento della valutazione.
 Altre 8 Regioni/PA sono classificate a rischio moderato con una probabilità elevata di progredire a rischio alto nel prossimo mese.
 Questa settimana si osserva un ulteriore forte incremento dei casi che porta l’incidenza cumulativa (dati flusso ISS) negli ultimi 14 gg a 279,72 per 100,000 abitanti nel periodo 12/10-­‐25/10 (vs 146,18 per 100,000 abitanti periodo 5/10-­‐18/10).
 Nello stesso periodo, il numero di casi sintomatici è raddoppiato: da 27.117  (periodo 5/10-­‐18/10) a 54.377  (periodo  12/10-­‐25/10).
 L’aumento  di  casi  è  diffuso  in  tutto  il  Paese,  con  tutte  le  Regioni/PPAA  che riportano un aumento nel numero di casi diagnosticati rispetto alla settimana precedente (flusso MdS).
 Nel periodo 08 – 21 ottobre 2020, l’Rt calcolato sui casi sintomatici è pari a 1,70 (95%CI: 1,49 – 1,85).
 Si riscontrano valori di Rt superiori a 1,25 nella maggior parte delle Regioni/PA italiane con valori superiori a 1,5 in diverse Regioni/PA.
 Per dettagli sulle modalità di calcolo ed interpretazione dell’Rt riportato si rimanda all’approfondimento disponibile sul sito dell’Istituto Superiore di Sanità.
 Si segnala che sono state riportate allerte relative alla resilienza dei servizi sanitari territoriali in quasi tutte le Regioni/PPAA.
 Inoltre: 		  				Si osserva un peggioramento nella qualità dei dati riportati al sistema di sorveglianza integrato sia per tempestività (ritardo di notifica dei casi rapportati al sistema di sorveglianza su dati aggregati coordinati dal Ministero della Salute) sia per completezza.
 Questo, di per sé, è un ulteriore elemento di criticità di resilienza e può portare ad una sottostima della velocità di trasmissione e del rischio.
 Rimane relativamente stabile (28,3%) la percentuale dei casi che è stata rilevata attraverso attività di screening mentre si conferma l’aumento (19,9%) della percentuale dei casi per cui non è stato riportato il motivo dell’accertamento diagnostico.
 Continua ad aumentare il numero di casi non riconducibili a catene di trasmissione note (49.511 casi questa settimana vs 23.018 la settimana precedente) che supera l’80% dei nuovi casi segnalati in alcune Regioni/PA.
 Questa settimana, per la prima volta è stato segnalato il superamento in alcuni territori della soglia critica di occupazione in aree mediche (40%) ed esiste un’alta probabilità che 15 Regioni/PPAA superino le soglie critiche di terapia intensiva e/o aree mediche nel prossimo mese.
 Complessivamente, il numero di persone ricoverate in terapia intensiva è salito da 750 (18/10) a 1.208 (25/10); mentre il numero di persone ricoverate in aree mediche è passato da 7.131 (18/10) a 12.006 (25/10).
 Leggi la news con i report regionali    Report su mortalità   	Le caratteristiche dei pazienti deceduti positivi all’infezione da SARS-CoV-2 in Italia aggiornati 4 novembre 2020.
 L'età media del paziente deceduto è di 80 anni.
 Uomini 57.4% 	Donne 42,6%   Numero patologie preesistenti   	0 patologie 3,4% 	1 patologia 13,1% 	2 patologie 19,1% 	3 o più patologie 64,4%   Patologie preesistenti osservate più frequentemente   	Cardiopatia ischemica 27,8% 	Fibrillazione atriale 24% 	Scompenso cardiaco 16,1% 	Ictus 11,3%   Consulta    		 Report caratteristiche del paziente deceduto dell'ISS     	Il rapporto ISS e ISTAT del 16 luglio 2020 riporta che al 25 maggio 2020 il Covid-19 è la causa direttamente responsabile della morte nell'89% dei decessi di persone positive al test Sars-CoV-2, mentre per il restante 11% le cause di decesso sono le malattie cardiovascolari (4,6%), i tumori (2,4%), le patologie del sistema respiratorio (1%), il diabete (0,6%), le demenze e le malattie dell'apparato digerente (rispettivamente 0,6% e 0,5%).
 Consulta    Report ISS e ISS-ISTAT   Report andamento mortalità giornaliera nelle città italiane    La rete di sorveglianza italiana   	Il monitoraggio dell'epidemia dei casi di Covid-19 in Italia viene effettuato attraverso due flussi di dati giornalieri:    		il flusso dei dati aggregati inviati dalle Regioni coordinato da Ministero della Salute, con il supporto della Protezione Civile e dell'Istituto superiore di sanità, per raccogliere informazioni tempestive sul numero totale di test positivi, decessi, ricoveri in ospedale e ricoveri in terapia intensiva in ogni Provincia d’Italia.
 il flusso dei dati individuali inviati dalle Regioni all'Istituto Superiore di Sanità (Sorveglianza integrata Covid-19, ordinanza 640 della Protezione Civile del 27/2/2020), che comprende anche i dati demografici, le comorbidità, lo stato clinico e la sua evoluzione nel tempo, per un'analisi più accurata.
 Three main risk areas   5 novembre 2020 - Covid-19, analisi dati Monitoraggio Regionale    Vedi tutto            Argomenti    Covid- 19 - Viaggiatori     Covid-19 - Situazione nel mondo     Covid-19 - Situazione in Italia     Covid-19 - Operatori sanitari     Covid-19 - Sicurezza dei lavoratori     Covid-19 - Stili di vita corretti     Covid-19 - Donne     Covid-19 - Bambini     Covid-19 - Anziani e persone fragili     Covid-19 - Attenti alle bufale     Covid-19 - Donazioni              							© 2020 - Testata di proprietà del Ministero della Salute     Seguici su: 							  .
 .
 .
 .
 .
 .
 Mappa   Link   Credits   Note legali   Privacy   Accessibilità       .
 Il portale utilizza cookie tecnici, analytics e di terze parti per il corretto funzionamento delle pagine web e per fornire le funzionalita di condivisione sui social network e la visualizzazione di media.
 Per avere maggiori informazioni su tutti i cookie utilizzati, su come disabilitarli o negare il consenso all'utilizzo consulta la policy sulla Privacy.
 Proseguendo nella navigazione presti il consenso all'uso di tutti i cookie.
